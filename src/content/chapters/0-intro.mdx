---
chapter: 0
title: Kirish
shortname: Kirish
slug: intro
updatedAt: 2023-07-18T20:39:49.365Z
---

Men kompyuterlar bilan juda ko‘p ishlar qilganman, ammo har doim bilimimda bir bo‘shliq bo‘lgan: kompyuterda dastur ishga tushirilganda aniq nima sodir bo‘ladi? Men bu bo‘shliq haqida o‘yladim — menda pastki darajadagi zaruriy bilimlarning aksariyati bor edi, lekin hammasini bir butun tizim sifatida tushunishda qiynalayotgan edim. Dasturlar haqiqatan ham bevosita CPUda bajariladimi yoki bu jarayonda boshqa narsa ham ishtirok etadimi? Men 'syscall' lardan foydalanganman, lekin ular qanday ishlaydi? Ular aslida nima? Bir nechta dastur bir vaqtning o‘zida qanday ishlashi mumkin?

<img src='/images/writing-this-article.png' alt="Chizilgan chizma. Sochlari uzun bo'lgan odam ikkilik kompyuterga qaraganida sarosimaga tushib qoladi. To'satdan ularda bir fikr paydo bo'ldi! Ular noto'g'ri holatga ega ish stoli kompyuterida tadqiqot qilishni boshlaydilar." width='700' />

Men chidab tura olmadim va imkon qadar ko‘proq ma’lumotni o‘rganishga kirishdim. Agar siz universitetda o‘qimasangiz, kompyuter tizimlari haqida batafsil, tizimli manbalar deyarli yo‘q. Shu sababli, men turli xil manbalarni o‘rganishga majbur bo‘ldim — ularning sifati har xil edi, ba’zilar esa bir-biriga zid ma’lumotlarni berardi. Bir necha haftalik izlanishlar va qariyb 40 betlik yozuvlardan so‘ng, kompyuterlar ishga tushishidan tortib dastur bajarilguniga qadar nima bo‘lishini ancha yaxshi tushuna boshladim. Men o‘rganganlarimni bir joyda, aniq va tushunarli qilib tushuntirib beradigan bir maqola bo‘lishini juda istardim. Shuning uchun, o‘zim istagan va orzu qilgan o‘sha maqolani hozir o‘zim yozayapman.

Bilasiz-ku, bir gap bor: agar biror narsani boshqalarga tushuntira olsangizgina, uni chinakam tushungansiz degani.

> Shoshyapsizmi? Yoki bu narsalarni allaqachon bilaman, deb o‘ylayapsizmi?
>
> [3 bobni o'qishni](https://cpu.land/how-to-run-a-program) va men sizga yangi nimadir o'rganishingizni kafolatlayman. Agar siz Linus Torvaldsga o'xshamasangiz.